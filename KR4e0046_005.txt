# -*- mode: mandoku-view; -*-
#+TITLE: 草澤狂歌
#+DATE: 2015-08-25 00:17:21.773844
#+PROPERTY: ID KR4e0046
#+PROPERTY: BASEEDITION WYG    
#+PROPERTY: JUAN 卷五
<pb:KR4e0046_WYG_005-1a>¶
欽定四庫全書¶
　草澤狂歌巻五¶
　　　　　　　　　　　　　明　王恭　撰¶
　　七言絶句¶
　　　二喬圖¶
雙娥嬌掩為誰顰反被榮華誤却身回首東呉何事業¶
野煙寒水更愁人¶
　　　登西石巖不與口占¶
<pb:KR4e0046_WYG_005-1b>¶
狂客登山逸興新欲同清興愧無因此身得似同林鳥¶
飛去飛来不屬人¶
　　　畫馬圖¶
淮泗雲空苜蓿齊圉人牽出踏青泥金輿不戀西池賞¶
虛負天寒十二蹄¶
　　　種黄精¶
手種黄精只半畦草根時見葉初齊不知門外殘春雨¶
多少飛花踏作泥¶
<pb:KR4e0046_WYG_005-2a>¶
　　　海市晴雲圖¶
燕薊雲山王氣收行人猶自問登舟秪今海子橋西月¶
獨照灣河水尚流¶
　　　山水扇面¶
茅舎青山少四隣蕭條苔徑絶紅塵相逢試問山中事¶
老向林泉有㡬人¶
　　　二¶
鳥外埀陽覆石磯隔江晴翠晒行衣蒼苔野徑柴門盡¶
<pb:KR4e0046_WYG_005-2b>¶
相對雲山共息機¶
　　　三¶
夕陽溪上掩荆闗漁浦風村杳靄間莫學林僧解㤀世¶
有錢莫買沃州山¶
　　　春山欲雨圖¶
寂歴青山静賞機野情那似宦情微抱琴欲渡湘江去¶
雲暗蒼梧雨欲飛¶
　　　韓信報金漂母¶
<pb:KR4e0046_WYG_005-3a>¶
恩沾一飯尚知酬義重綱常豈負劉惆悵淮隂何事業¶
斷煙寒草不勝愁¶
　　　古木山禽圖¶
梁王池苑罷經過古木殘雲奈爾何莫放流音空嫋嫋¶
行人長少夕陽多¶
　　　雪灘鸂&KR0529;¶
北風吹雪渡河闗家近瀟湘夢亦閑猶勝寒環舊時雀¶
孤飛正在紇干山¶
<pb:KR4e0046_WYG_005-3b>¶
　　　秋水鴛鴦¶
宫瓦凌秋飛早霜繡衾遥夜度餘香自然影落空潭水¶
不管人間更斷腸¶
　　　雙美人吹簫¶
黛娥雙染為誰嬌長信深沉夜品簫一曲梁州相倚恨¶
露花如水上芭蕉¶
　　　宫人春思圖¶
君恩那似栁條輕門外金輿暗度聲獨立長門春又晚¶
<pb:KR4e0046_WYG_005-4a>¶
一簾閑草上堦生¶
　　　早寒¶
客舎迎寒獨未歸白雲鄉樹逺依依西風黄葉如相識¶
故向山陽笛裏飛¶
　　　送人之薊丘¶
憐君迢遞薊門行匹馬閑嘶問去程瀘水燕山何日到¶
秋風吹雨濕金莖¶
　　　臺城送客之廣陵城¶
<pb:KR4e0046_WYG_005-4b>¶
金陵樹裏送行舟二十四橋春水流腸斷瓊花天上去¶
更無歌管下揚州¶
　　　憶山中精舎¶
一從巾舄别林扃清梵香臺夢裏經遥想秋来風露冷¶
芭蕉抽葉㡬回青¶
　　　寄越城知已¶
郡樓寒夜響悲笳夢裏還鄉路益賖莫道故人消息近¶
越王潭水即長沙¶
<pb:KR4e0046_WYG_005-5a>¶
　　　寓意¶
南苑花紅北苑稀美人樓上泣羅衣同時種樹應皆落¶
何事秋風却後飛¶
　　　客中夜雨¶
孤閣懸燈暗復明滿林凉雨落秋聲别来多少湘江水¶
盡向蒼梧葉上傾¶
　　　題墨菊蘭¶
霜落楓林秋氣髙霜黄煙翠積湘臯青林酒醒西風急¶
<pb:KR4e0046_WYG_005-5b>¶
剩寫離情寄楚騷¶
　　　二¶
湘江閒唱九歌聲栗里應辭五斗榮誰謂風来秋物冷¶
露黄煙翠不闗情¶
　　　經懐安有感¶
岊河江水古今流送盡年光與客愁莫嘆寒門空草色¶
五陵佳氣散成秋¶
　　　水墨蒲萄¶
<pb:KR4e0046_WYG_005-6a>¶
西塞秋風寒露飛草龍珠帳正依依不知五馬縁何事¶
轉羡凉州一斗微¶
　　　題猿圖¶
西風殘葉響秋江樹抄青猿挂影雙因憶孤舟經峽口¶
數聲隨雨落篷窗¶
　　　題小景山水¶
雲山迢遞樹蒼蒼春水微茫帶野航欲傍漁郎深隱去¶
武陵雖好是他鄉¶
<pb:KR4e0046_WYG_005-6b>¶
　　　口占寄友¶
青草平湖白鷺飛石門煙樹半晴暉菊潭對酒閑埀愰¶
誰向籌峯共採薇¶
　　　彦魁題梅¶
霜花映水夜含虛畫角聲中片月孤一自羅浮清夢覺¶
又隨香影到西湖¶
　　　明老題梅¶
東閣髙人不見尋孤芳只合老山林知心尚有青天月¶
<pb:KR4e0046_WYG_005-7a>¶
照見嵗寒氷雪心¶
　　　題茅齋霜月¶
猿斷霜空燭影微半林孤月掩荆扉五陵年少皆纓冕¶
何事寒山獨布衣¶
　　　野航風雨¶
楓樹蕭蕭野水西楚天雲雨正凄凄滄江欲暮風猶急¶
誰泛扁舟更出溪¶
　　　題木芙蓉¶
<pb:KR4e0046_WYG_005-7b>¶
西風吹袖玉顔酡揺落秋襟奈爾何一自雁池清賞後¶
梁王賔客已無多¶
　　　林彦衡典教因山余以墨竹寄之因題于上¶
好是篔簹玉一枝露寒金薤影離離泮林官冷閑㸔畫¶
知爾家園落夢思¶
　　　白蓮圗為鄱陽戴處警賦¶
素襪凌波緑錦裳參差環珮夜微凉青芬已在瑶池上¶
况是承恩雨露香¶
<pb:KR4e0046_WYG_005-8a>¶
　　　書雲山小景¶
野杖閑行日未曛商歌休使世人聞生平㝡是知心者¶
秪有青山共白雲¶
　　　胡人牧馬圖¶
海子橋邊卸馬鞍燕山秋草色漫漫百年王氣和煙散¶
徃事空從畫裏㸔¶
　　　暮春雨中作¶
簾前花落杜䳌鳴棕葉蕭蕭半雨聲迢遞故園歸未得¶
<pb:KR4e0046_WYG_005-8b>¶
天涯芳草揔闗情¶
　　　登鳯凰山仙人梯¶
鶴山吹笙去不還空留梯石白雲間塵凡自愧無仙骨¶
獨對巖扉試一攀¶
　　　道邊松¶
驛畔長松㡬百秋行人到此也生愁最憐毎被官軍斫¶
滿地寒膠作淚流¶
　　　擬逰天台山¶
<pb:KR4e0046_WYG_005-9a>¶
赤城霞氣映層標華頂遥臨見石橋更到謝公登覽處¶
泉聲山影晚蕭蕭¶
　　　送人歸蜀¶
蜀棧凌雲不見行劍門煙樹最闗情君家正在魚鳬國¶
出盡平川是錦城¶
　　　二¶
劍門西望蜀江流白帝城邊葉未秋歸到山林何事業¶
木棉花發杜鵑愁¶
<pb:KR4e0046_WYG_005-9b>¶
　　　漁樵清話¶
樵歌日日出林扉贏得身閑坐釣磯莫向相逢笑貧薄¶
人生此樂也應稀¶
　　　摘蘭¶
寂寞深林野水濵可憐開落不逢人知音更有誰堪贈¶
持與湘南放逐臣¶
　　　夏夜舟中¶
碧潭遥夜小孤舟凉月清風揔是秋何事故人千里外¶
<pb:KR4e0046_WYG_005-10a>¶
江楓漁火共闗愁¶
　　　碧筒歌¶
試折青筒當玉觴緑莖通處瀉瓊漿㡬回醉買西湖月¶
卧載蓮舟夢亦香¶
　　　題秋江待渡扇面¶
孤庭楓樹暮江頭何事匆匆逐去舟莫向瞿塘灘下過¶
兩崖明月斷&KR0400;愁¶
　　　山樓晚坐有懐同志¶
<pb:KR4e0046_WYG_005-10b>¶
緑蘿煙暝夕陽收何處&KR0400;啼更倚樓京國故人分别久¶
楚雲湘水共闗愁¶
　　　山莊獨夜¶
草屋殘燈夜轉深竹邊螢火照孤吟青山歴歴&KR0400;啼斷¶
儲葉蕭蕭月滿林¶
　　　逺浦歸㠶¶
逺浦歸舟鳥外還棹歌迢遞過前灘丹楓樹裏㠶初落¶
多少青山夕照間¶
<pb:KR4e0046_WYG_005-11a>¶
　　　秋山暮歸¶
桄榔枝上夕陽微寂歴秋風吹葛衣回首前溪燈火起¶
隂蟲聲裏扣荆扉¶
　　　二¶
白雲迢遞亂峯深谷口斜暉轉樹林歸到茅齋燈火夕¶
不堪黄葉與秋砧¶
　　　秋日逰皇恩寺¶
蓮宇經䑓花正香白雲深映竹邊房清逰惜共林僧别¶
<pb:KR4e0046_WYG_005-11b>¶
行聽微鐘到學堂¶
　　　春江送客¶
江亭春樹曉蒼蒼樹裏鶯啼也斷腸三疊陽關須盡醉¶
東城門外是他鄉¶
　　　山居即事¶
門掩青峯野水間緑蘿花暝鳥飛還紛紛車馬紅塵裡¶
何似仙家半日閑¶
　　　古鏡¶
<pb:KR4e0046_WYG_005-12a>¶
匣裡菱花重百金重重磨洗畏塵侵六宫只辨媸妍色¶
不照孤臣一片心¶
　　　送人從軍永寧¶
忍淚含凄别四隣温陵南去栁條新殷勤試問邊城卒¶
年少封侯有㡬人¶
　　　采桑¶
玉腕羅裙陌上桑南枝裊裊北枝長殷勤為謝青雲客¶
莫把黄金買路傍¶
<pb:KR4e0046_WYG_005-12b>¶
　　　寄山中人¶
佳君住處在深山髙卧林扉日日閑借問松間雙白鶴¶
何時相問到人間¶
　　　暮春田家¶
鵓鳩低傍野田飛布穀聲中半掩扉不願五陵衣馬貴¶
但令州縣往来稀¶
　　　夜投山館¶
野館殘燈暗復明子規聲裡客愁生緑蘿洞口三更月¶
<pb:KR4e0046_WYG_005-13a>¶
何限鄉山萬里情¶
　　　聽雨¶
中酒空齋醉不眠蕭蕭鳴雨暮春天自憐葉葉芭蕉裏¶
擬是呉山半夜船¶
　　　送人歸覲¶
天涯長望白雲飛此日憐君暫得歸好是鄉園春雨後¶
落花風裏舞斑衣¶
　　　暮春雨中作¶
<pb:KR4e0046_WYG_005-13b>¶
湘簾巻盡思悠悠目斷遥天雨未收莫道故園無别恨¶
落花流水也闗愁¶
　　　送嶼南林虛白歸¶
情深那忍送君還海嶼南隅雨未乾歸見渭陽如借問¶
為言孫子寄平安¶
　　　梅城曉角¶
玉壺淋盡報殘更嗚咽營門㡬度聲明發不堪回首處¶
梅花零落滿江城¶
<pb:KR4e0046_WYG_005-14a>¶
　　　二¶
城烏啼斷海東頭三弄梅花起戍樓誰向營門㸔月色¶
聲聲都是别離愁¶
　　　飲酒言懐¶
竹亭花徑小闌干緑酒新詩且共歡浮世相逢須盡醉¶
青雲都向命中㸔¶
　　　雨後登南樓¶
雨過晴樓獨上遲海雲江樹逺含滋繁華盡逐東流水¶
<pb:KR4e0046_WYG_005-14b>¶
惟有前山似昔時¶
　　　折荼䕷¶
手挽長條刺拂衣淡黄疎白共芳菲五陵年少無拘繫¶
落盡殘香未&KR0533;歸¶
　　　贈釋子赴闕¶
逺隨飛錫過閩闗迢遞呉山共楚山遥想禁墀清梵曉¶
泠泠鐘磬五雲間¶
　　　王昭君¶
<pb:KR4e0046_WYG_005-15a>¶
行辭女伴出深宫玉淚雙埀向白龍㡬度氊廬歌酒夜¶
胡王空惜舊時宫¶
　　　田家夜雨¶
山雨瀟瀟静掩門績燈影裏戱兒孫棕櫚葉上聲聲好¶
不似天涯斷客魂¶
　　　經山中舊宅¶
柴門空掩樹隂隂積雨荒苔路更深自是塵中那久往¶
白雲流水更闗心¶
<pb:KR4e0046_WYG_005-15b>¶
　　　四月東湖泛舟¶
荇花風裊斷烟微共㸔蘭舟汎夕暉篷下美人歌白苧¶
緑荷深裏白鷗飛¶
　　　貧士¶
百金費盡不羞貧斂足衡門㡬度春昨日東風南陌上¶
㸔花多是五陵人¶
　　　野寺尼¶
情憶閨中悟已深空門纔到更澄心楞伽讀罷禪初定¶
<pb:KR4e0046_WYG_005-16a>¶
野鳥林&KR0400;只共吟¶
　　　送人下第歸桐城¶
青雲失路欲沾巾陌上愁㸔得意人歸去青原山下路¶
野花啼鳥故園春¶
　　　江城夕眺¶
江頭獨樹起孤烟江上雲開雉堞連芳艸萋萋歸鳥没¶
望鄉猶在夕陽邊¶
　　　林塘夏夕有懐同志¶
<pb:KR4e0046_WYG_005-16b>¶
野樹疎藤覆夕隂半池殘水夏凉深相思㡬度空惆悵¶
林下何時再盍簪¶
　　　釣溪¶
山下清溪月様灣狐衣孤坐一絲閑五陵年少誰家子¶
白馬翩翩自往還¶
　　　池館新秋¶
西風池館早凉歸梧樹蕭蕭一葉飛誰道秋来悲宋玉¶
江南逰子更沾衣¶
<pb:KR4e0046_WYG_005-17a>¶
　　　田家新釀¶
數畝山田沉一秋釀成寧羡醉鄉侯興来獨共鄰翁酌¶
不問農家識字逰¶
　　　秋日郊行¶
獨扶殘醉出江城原野西風萬葉聲日暮闗河似秋水¶
蕭蕭鴻雁不勝情¶
　　　西園賞菊¶
秋風蕭瑟過重陽黄菊花開酒正香人世相逢須盡醉¶
<pb:KR4e0046_WYG_005-17b>¶
牛山何必涕沾裳¶
　　　節後黄花¶
節去東籬花漸衰紛紛蜂蝶不須疑蕭條更有餘香在¶
不比梁園二月時¶
　　　暮秋喜友人自京回¶
秋風黄葉雁臨闗客路微霜感别顔莫嘆故園芳草積¶
西湖能有㡬人還¶
　　　秋山行旅¶
<pb:KR4e0046_WYG_005-18a>¶
寂歴髙秋亂葉飛斷&KR0400;聲裏日初微自憐萬里長為客¶
猶向西風著布衣¶
　　　碧筒飲¶
翡翠盤深瀉緑波曲莖微渗藕香多寄言河朔流連飲¶
莫把黄金鑄線羅¶
　　　瘦馬圖¶
曽是瑶池弄影嘶病来無復錦障泥只今毛骨多消減¶
空對寒原百草齊¶
<pb:KR4e0046_WYG_005-18b>¶
　　　山樓晚坐有懐同志¶
松下樓髙入翠微望中山水有晴暉空林月出溪聲冷¶
何事知心與願違¶
　　　新秋送别¶
故人此别隔關河况復新秋一雁過明日征㠶何處泊¶
斷蟬衰栁夕陽多¶
　　　送僧逰方¶
東林溪上暮雲飛寳地焚香送衲衣行處不須勞借問¶
<pb:KR4e0046_WYG_005-19a>¶
野花山鳥即禪機¶
　　　聽雨¶
桄榔葉底夜聲寒鄉思無由夢裏㸔明發不堪江上望¶
蒼梧雲盡水漫漫¶
　　　送道士赴闕試經¶
仙逰何必悵離心楚水呉山鶴上吟更想清晨誦經處¶
蓬萊宫殿五雲深¶
　　　題水墨蘆雁¶
<pb:KR4e0046_WYG_005-19b>¶
秋水黄蘆山月明同来兄弟最多情飛時莫近瀟湘浦¶
二十五絃腸斷聲¶
　　　暮秋送客之塞上¶
臨岐盃酒若為情楓葉蕭蕭獨雁鳴萬里闗河秋色裏¶
憐君何日到邊城¶
　　　寒齋留客¶
山中酒熟蠏初肥寂寞憐君問竹扉莫為家貧便分手¶
出門應是故人稀¶
<pb:KR4e0046_WYG_005-20a>¶
　　　冶城送人之金陵¶
越王䑓下送離觴回首闗河路渺茫别後相思孤笛夜¶
鳯凰䑓下有微霜¶
　　　冬獵¶
揺落霜天百草空羽林年少灞陵東彎弓射殺平原鹿¶
笑入呉姬酒館中¶
　　　溪行逢霜¶
蕭條客路度微溪昨夜清霜印馬蹄楓葉梅花愁望斷¶
<pb:KR4e0046_WYG_005-20b>¶
更堪林外野&KR0400;啼¶
　　　雨後秋山¶
遥天雨過亂山蒼千樹髙原葉盡黄惟有西風松栢裏¶
白雲深閉野僧房¶
　　　客中見新雁¶
西風初别塞垣秋迢遞分飛楚水頭客裏心驚那忍見¶
故園兄弟更闗愁¶
　　　秋日郊行¶
<pb:KR4e0046_WYG_005-21a>¶
荒原蕭索葉皆稀海底孤城掛落暉時事滿懐吟不盡¶
西風吹冷薜蘿衣¶
　　　客中見孤雁有感¶
江燕逢秋去漸稀明朝回首是烏衣獨憐滄海人流落¶
猶向西風嘆未歸¶
　　　雨中秋思¶
西風微雨對空堂門栁蕭蕭葉盡黄江海親朋零落盡¶
寂寥燈下傍凄凉¶
<pb:KR4e0046_WYG_005-21b>¶
　　　九月二日見菊蕋尚青偶賦¶
野杖閑行過短籬葉間青蕋尚開遲年年九日龍山㑹¶
恨殺黄花未滿枝¶
　　　鵓鴿¶
雲齊千里競髙飛風引鈴聲落翠微㡬度月明霜冷夜¶
飄零猶認主人歸¶
　　　木芙蓉¶
小池霜冷藕花空却有寒枝浥露紅莫恨芳容生獨晚¶
<pb:KR4e0046_WYG_005-22a>¶
好隨黄菊傲西風¶
　　　秋暮喜友人自京還¶
黄花蕭索暮寒催千里憐君此日迴自説月明霜冷夜¶
相思曽倚鳯凰䑓¶
　　　秋窗睡覺¶
西風烏桕葉先零黄菊盃深酒未醒何處砧聲忽驚覺¶
露華明月滿中庭¶
　¶
<pb:KR4e0046_WYG_005-22b>¶
　¶
　¶
　¶
　¶
　¶
　¶
　¶
　草澤狂歌巻五¶
