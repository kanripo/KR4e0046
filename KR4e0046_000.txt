# -*- mode: mandoku-view; -*-
#+TITLE: 草澤狂歌
#+DATE: 2015-08-25 00:17:21.691272
#+PROPERTY: ID KR4e0046
#+PROPERTY: BASEEDITION WYG    
#+PROPERTY: JUAN 提要
<pb:KR4e0046_WYG_000-1a>¶
欽定四庫全書　　　　　集部六¶
　草澤狂歌　　　　　　　别集類五(明/)¶
　　提要¶
　　　　(臣/)等謹案草澤狂歌五巻明王恭撰按恭所¶
　　　　作三集鳯臺清嘯已不傳故千頃堂書目有¶
　　　　其名而闕其巻數范氏天一閣所藏僅存其¶
　　　　白雲樵唱而無此集此集出自秀水汪氏葢¶
　　　　㡬佚而僅存也大致與白雲樵唱相近而中¶
<pb:KR4e0046_WYG_000-1b>¶
　　　　年所作情思較深靜志居詩話嘗摘舉其集¶
　　　　中佳句數聮然如渭水寒流秦塞晚灞陵殘¶
　　　　雨漢原秋椶櫚葉上驚新雨砧杵聲中憶故¶
　　　　園㡬處移家驚落葉一年歸夢在孤舟諸句¶
　　　　皆詩家常語至雲歸獨樹天邉小雪罷孤峯¶
　　　　鳥外青句則小字形容頗拙罷字節次未明¶
　　　　又鳥外明河秋一葉天涯凉月夜千峯句尤¶
　　　　為疵累夫畫見飛鳥不見明河夜見明河不¶
<pb:KR4e0046_WYG_000-2a>¶
　　　　見飛鳥上四字自不相貫一葉落而知秋不¶
　　　　係乎明河天河夏月已明不係乎落葉下三¶
　　　　字亦不相屬葢興之所到偶然拈及不足以¶
　　　　盡其所長讀恭詩者毋執是以刻舟求劍可¶
　　　　矣乾隆四十二年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
